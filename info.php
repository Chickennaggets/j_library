<html>
<?php
print_header();
?>
<body>
<table>
    <tr>
        <td style="width: 180px;" valign="top">
            <?php
            print_nav_menu();
            ?>
        </td>
        <td valign="top" style = "padding-right: 10px">
            <div class="p_navigator">
                <div class="tabs">
                   <div class="nav">
                       <div class="tab-act" id="1" onclick="switchTab(this)">O chórze</div>
                       <div class="tab" id="2" onclick="switchTab(this)">Ks. A. Hoffman</div>
                       <div class="tab" id="3" onclick="switchTab(this)">Ks. M.R. Szulik</div>
                   </div>
                    <div class="cont">
                        <div class="content-act" id="4">
                            <p> Interesująca i niezwykle bogata historia chóru działającego przy
                                kościele p. w. Niepokalanego Poczęcia NMP w Siedlcach sięga lat dwudziestych
                                ubiegłego stulecia, w których działał Aleksander Gromek pierwszy organista
                                tegoż kościoła oraz pracujący do roku 1955 Walenty Hakowski. Oni to położyli
                                wielkie zasługi dla powstania i rozwoju zespołu. Niemniej jednak od przybycia
                                do katedry ks. Alfreda Hoffmana, w marcu 1955 roku, chór zaczął w pełni funkcjonować
                                jako zespół liturgiczny i koncertowy i ten rok uważa się umownie jako rok powstania
                                działającego w takim kształcie chóru.</p><hr>
                            <p>
                                Już nazajutrz po przybyciu do katedry odbyło się pierwsze spotkanie liczącego
                                kilkanaście osób chóru z nowym dyrygentem, którego kronikarz opisał w następujący
                                sposób: "Pierwsze wrażenie wśród chórzystów przy poznaniu nowego dyrygenta różne
                                - wygląd zewnętrzny i podejście do chórzystów ujmujące, a jednocześnie wątpliwości:
                                czy Ksiądz da sobie radę w prowadzeniu takiego zespołu, czy będzie umiał utrzymać
                                go w karności, czy będzie miał tyle zapału i siły, by tę pracę utrzymać i rozwijać?
                                Wśród chórzystów niepewność i zaciekawienie." Wątpliwości te po krótkim czasie zostały
                                całkowicie rozwiane. Ks. Hoffman nie tylko bowiem podtrzymał pracę zespołu, ale nadał
                                jej intensywny rozwój, tak, że w krótkim czasie zmieniło się całkowicie oblicze chóru.
                                Pierwszy występ z nowym dyrygentem odbył się w Wielkanoc 1955 r. "Chór śpiewał Terra
                                tremuit Grubera, Surrexit Pastor bonus Chlondowskiego, Zmartwychwstał Pan Maklakiewicza
                                i inne pieśni wielkanocne".
                            </p><hr>
                            <p>
                                Nowy dyrygent wprowadził szybko nowy styl pracy. Pierwszym tego przejawem były zeszyty
                                głosowe prowadzone w porządku tematycznym, następnym, wprowadzenie prób osobnych dla
                                każdego głosu. W takim systemie praca posuwała się szybko i można było przygotować
                                wiele utworów w krótkim czasie. Występy w każdą niedzielę podczas mszy w katedrze
                                wymagały bowiem szybkiego przygotowania dużego repertuaru pieśni. Każda Katedra jest
                                Matką wszystkich kościołów diecezji, w niej odbywają się wszystkie większe
                                uroczystości z udziałem Biskupa, Seminarium Duchownego i licznych rzesz wiernych.
                                Stąd liturgia sprawowana w katedrze zawsze stawiała wszystkim posługującym jej, a
                                szczególnie chórowi wielkie wymagania związane nie tylko z częstością występów, ale
                                także z poziomem wykonywanych utworów. Tym wymaganiom starał się zawsze sprostać
                                prowadzony przez ks. Hoffmana zespół. Świadectwem tego jest list Biskupa Ignacego
                                Świrskiego napisany po uroczystości konsekracji Biskupa Wacława Skomoruchy: "Byłem
                                głęboko wzruszony stwierdzając bardzo wysoki poziom muzyki i śpiewu, tak pod względem
                                kompozycji jak i wykonania, dla wyrażenia siły, ogromu i majestatu tych wielkich
                                tajemnic, jakie w danej chwili dokonywały się przy ołtarzu, za pośrednictwem
                                Ks. Prymasa. Wiemy dobrze, że przy ołtarzu dokonywały się wielkie sprawy, odbywały
                                się działania Ducha Świętego - tylko nikt tego wyrazić nie potrafił tak mocno, jak
                                to uczynił Chór. I chór wyraził to po mistrzowsku, napełniając dusze modlących jakimś
                                tajemniczym urokiem, wdziękiem, harmonią i odczuciem czegoś wielkiego, silnego, wprost
                                druzgocącego, wobec czego człowiek się czuł małym, słabym, przerażonym, a jednocześnie
                                na duchu podniesionym. Z prawdziwą radością i dumą zdawałem sobie sprawę, ze ks. Alfred
                                i Chór Katedralny są chlubą nie tylko Katedry, lecz całej Diecezji Podlaskiej, i że inna
                                diecezja takiego chóru nie posiada..."
                            </p><hr>
                            <p>
                                W ciągu 40 lat działalności pod batutą ks. Hoffmana Chór wziął udział w kilkudziesięciu
                                uroczystościach o zasięgu diecezjalnym, w katedrze i poza Siedlcami.
                                Dyrygent jednak nie poprzestał tylko na występach podczas liturgii. Jego ambicją było,
                                aby zarazić miłością do muzyki religijnej jak największą liczbę słuchaczy.
                            </p><hr>
                            <p>
                                W tym celu rozpoczął organizowanie w Katedrze Siedleckiej koncertów muzyki religijnej.
                                Pierwszy taki koncert odbył się 20 listopada 1955 i był to koncert ku czci św. Cecylii,
                                patronki muzyki kościelnej. W pierwszej części koncertu wystąpił poprzednik ks.
                                Hoffmana, Walenty Hakowski z recitalem organowym, w drugiej Chór Katedralny z
                                repertuarem pieśni religijnych. Jak podaje kronika: "koncert ten wypadł lepiej niż
                                dobrze". Od tego czasu Chór katedralny dawał corocznie kilka koncertów. Do tradycji
                                wpisały się coroczny koncert kolęd oraz adoracja przy Grobie Pańskim, która była w
                                istocie koncertem utworów pasyjnych. Chór przygotowywał także koncerty pieśni maryjnych
                                w maju oraz koncert ku czci św. Cecylii w listopadzie. Przez okres prawie 40 lat pracy
                                chóru odbyło się około stu takich koncertów.
                            </p><hr>
                            <p>
                                Lata 60 - te i 70 - te XX wieku były okresem największego rozwoju zespołu. W tym czasie
                                liczył on około 80 śpiewaków. Chór Katedralny miał swoich własnych solistów i
                                akompaniatorów. Wiele osób rozpoczynających w tym czasie swoją przygodę muzyczną
                                w chórze wybrało studia muzyczne, otwierające drogę do profesjonalizmu. Wśród nich
                                są między innymi Alicja Borkowska - Molęda, śpiewaczka, solistka Opery w Dreźnie i
                                Pradze, Barbara Jasińska - Sroka śpiewaczka Chóru Opery Narodowej i dyrygentka Chóru
                                LO im A. Mickiewicza w Warszawie oraz nauczycielki przedmiotów muzycznych: Bernadeta
                                Adamczyk, Alicja Kobacińska i Barbara Obroślak. Nic więc dziwnego, że zespół,
                                składający się przede wszystkim z amatorów mógł sięgać w tym czasie po arcydzieła
                                najwyższej klasy kompozytorów muzyki sakralnej.
                            </p>
                            <img src="img/hoffman3.jpg">

                        </div>
                        <div class="content" id="5">

                        </div>
                        <div class="content" id="6">

                        </div>
                    </div>
                </div>
            </div>
        </td>
    </tr>
</table>
<script>
    m_srch();
</script>
</body>
</html>