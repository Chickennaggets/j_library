<div class="page">
    <div class="underbody">
        <div style="text-align: center">
    <h2>Dyrygent<br><br>
        Ks. Michał Roman Szulik
    </h2>
</div>
<img src="img/szulik.jpg" width="300px" class="rightimg">
<p>
    Ukończył PSM II stopnia w Lublinie w klasie śpiewu solowego prof. Aliny Naumowicz.
    Swoje umiejętności śpiewacze doskonalił także u Prof. Jadwigi Gałeskiej-Tritt
    (Poznań), Alicji Molędy-Borkowskiej (Drezno) oraz prof. Gerlinde Schmid - Nafz
    (Überlingen). Po studiach w Wyższym Seminarium Duchownym w Siedlcach (1994)
    studiował muzykologię na KUL, którą ukończył w roku 2001. W zakresie dyrygentury
    chóralnej jest uczniem ad. Kazimierza Bukata, dyrygenta Chóru Filharmonii Narodowej
    w Warszawie. Swoje zainteresowanie dyrygenckie rozwijał już w czasie studiów
    prowadząc między innymi Chór WSD O.O. Kapucynów w Lublinie, będąc korepetytorem
    Chóru Archikatedry Lubelskiej oraz współpracując z Chórem i Orkiestrą Młodzieżową
    Cantate Deo w Lublinie. Z Chórem Katedralnym w Siedlcach pracuje od jesieni 1999
    r. W ciągu pięciu lat pracy w Siedlcach przygotował z zespołem oprawę muzyczną do
    wszystkich uroczystości w katedrze a także większych uroczystości o zasięgu
    diecezjalnym. W ciągu 6 pracy przygotował z Chórem ok. 30 koncertów w rożnych
    miastach Polski i za granicą.
</p><hr>
<p>
    Zajmuje się pracą kompozytorską. Jest także odpowiedzialny za całokształt muzyki
    kościelnej w Diecezji Siedleckiej a także prowadzi Diecezjalne Studium Muzyki Od
    2003 roku pracuje w Zakładzie Muzyki Wydziału Humanistycznego Akademii Podlaskiej.
    W roku 2005 uzyskał w Akademii Muzycznej w Poznaniu tytuł doktora sztuki muzycznej
    w dyscyplinie artystycznej dyrygentura na podstawie przedstawionej rozprawy
    doktorskiej pt."Rola słowa i tekstu w religijnej muzyce chóralnej na przykładzie
    wybranych utworów od renesansu do współczesności. Próby wskazówek interpretacyjnych.
</p><hr>
<p>
    Większe utwory napisane przez ks. Michała Szulika:
<ul>
    <li>
        "Te Deum laudamus" - na sopran solo, chór mieszany, zespół instrumentów dętych i organy
        (prawykonanie - styczeń 2001, 6 koncertów w diecezji siedleckiej)
    </li>
    <li>
        Mottet "Evangelio oboedientia. Eucharistia." - na 3 chóry mieszane, kwartet dęty i organy
        (prawykonanie - czerwiec 2002)
    </li>
    <li>
        "Requiem f-moll" - na sopran i tenor solo, chór mieszany i organy (prawykonanie - lipiec 2004,
        koncert w Überlingen 2005)
    </li>
    <li>
        Psalm 150 - na chór mieszany i organy (prawykonanie - listopad 2004)
    </li>
</ul>
</p>
</div>
</div>
</div>